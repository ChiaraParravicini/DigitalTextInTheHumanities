<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>
                Réflexions sur les femmes
                </title>
                <author>
                Madame de Lambert
                </author>
            </titleStmt>
            <editionStmt>
                <p>
                Avis d’une mère à sa fille
                </p>
            </editionStmt>
            <extent>
            <measure unit="pages" quantity="113">113 pages of source
            material</measure>
            </extent>
            <publicationStmt>
                <publisher>
                Chez Etienne Ganeau
                </publisher>
                <pubPlace>
                Paris
                </pubPlace>
                <date>
                1728
                </date>
            </publicationStmt>
        </fileDesc>
            
        <profileDesc>
            <langUsage>
                <language ident="fr">French</language>
            </langUsage>
            <textDesc n="poems">
                <channel mode="w">print; part issues</channel>
                <constitution type="single"/>
                <derivation type="original"/>
                <domain type="art"/>
                <factuality type="fiction"/>
                <interaction type="none"/>
                <preparedness type="prepared"/>
                <purpose type="entertain" degree="high"/>
                <purpose type="inform" degree="medium"/>
            </textDesc>
        </profileDesc>

    </teiHeader>

    <text>
            Un autore spagnolo diceva che il Don Chisciotte era stata la rovina della
            monarchia spagnola perché, mettendo in ridicolo il valore che quella
            nazione possedeva a un livello così eminente in passato, ne aveva
            rammollito e snervato il coraggio.
            Molière, in Francia, ha causato il medesimo disordine con la commedia
            Les femmes savantes. <span class="intellect"> Da allora si attribuisce al sapere delle donne quasi la
            stessa vergogna che ai vizi loro più proibiti.</span> <span class="body">Quando esse si sono viste
            attaccate su svaghi innocenti, hanno compreso che, vergogna per vergogna,
            tanto valeva scegliere quella che rendeva di più, e si sono abbandonate al
            piacere.</span>
            Il disordine è stato accresciuto dall’esempio ed è stato legittimato dalle
            donne più in vista, giacché la licenza e l’impunità sono i privilegi della
            grandezza. Ce lo ha insegnato Alessandro. Un giorno andarono a riferirgli
            che sua sorella amava un ragazzo, che la loro tresca era pubblica e che lei in
            quel modo rovinava la sua reputazione. «Ma» disse lui «bisogna pur
            lasciarle la sua parte di regalità, ovvero la libertà e l’impunità.»
            La società ci ha forse guadagnato da questo scambio nei gusti delle
            donne? <span class="body intellect">Esse hanno messo la dissolutezza al posto del sapere;</span> la pretenziosità che gli è stata tanto rimproverata l’hanno mutata in indecenza.
            In questo modo si sono degradate e private della loro dignità, poiché solo la
            virtù conserva la loro posizione e solo le buone maniere conservano i loro
            diritti. <span class="gender">Invece, più hanno voluto assomigliare agli uomini sotto
            quell’aspetto, più si sono avvilite.
            Gli uomini, più con la forza che per diritto naturale, hanno usurpato
            l’autorità a svantaggio delle donne; queste partecipano al loro dominio solo attraverso la bellezza o la virtù. </span> Se riescono a mettere assieme entrambe, il
            loro dominio sarà assoluto. <span class="beauty">Ma il regno della bellezza è poco durevole: lo si
            può definire una breve tirannia; essa dà loro il potere di fare degli infelici,
            ma non devono abusarne.
            Il regno della virtù è per tutta la vita. È proprio delle cose pregevoli
            raddoppiare di valore con la durata e piacere per il grado di perfezione
            raggiunto, quando non piacciono più per il fascino della novità. Bisogna
            pensare che c’è poco tempo per esser belle e molto per non esserlo più; che,
            quando le grazie abbandonano le donne, esse non si reggono su altro se non
            sulle loro parti essenziali e sulle qualità più pregevoli</span>. Non è bene che
            sperino di poter avere insieme una giovinezza voluttuosa e una vecchiaia
            onorevole. <span class="modesty"> Una volta che il pudore si è immolato, non torna più, così come
            gli anni belli, ed è proprio il pudore che fa il loro interesse; aumenta la loro
            bellezza, ne è il fiore; serve da scusa alla bruttezza; è fascino per gli occhi,
            attrattiva per i cuori, garanzia delle virtù, unione e pace delle famiglie.</span>
            Ma non è solo una sicurezza per i costumi, è anche un pungolo per i
            desideri; senza di esso, l’amore sarebbe senza gloria e senza gusto; è grazie
            a esso che si fanno le conquiste più lusinghiere, conferisce infatti un valore
            ai favori che si ottengono. <span class="modesty">Il pudore, insomma, è così necessario ai piaceri
            che bisogna conservarlo anche nei momenti destinati a perderlo. È inoltre
            una forma di raffinata civetteria, una specie di valore in più che le belle
            donne mettono alle loro attrattive e un modo delicato di aumentare le loro
            grazie nascondendole.</span> Quel che nascondono agli occhi è restituito loro dalla
            liberalità dell’immaginazione. Plutarco racconta che vi era un tempio
            dedicato alla Venere Velata. «Non sono mai abbastanza» afferma «le ombre,
            l’oscurità e il mistero di cui si circonda questa dea.» Adesso invece
            l’indecenza è arrivata al punto di non volere più veli per le sue debolezze.
            Le donne potrebbero dire: che tirannia, quella degli uomini! Vogliono
            che non usiamo in alcun modo la nostra intelligenza, né i nostri sentimenti.
            <span class="intellect">Non dovrebbero forse accontentarsi di controllare ogni moto del nostro
            cuore, senza voler gestire pure il nostro intelletto? Pretendono che la buona
            creanza sia ugualmente offesa quando orniamo la nostra intelligenza che
            quando abbandoniamo il nostro cuore. Ma in questo modo esagerano nei
            loro diritti.</span>
           <span class="gender"> Gli uomini hanno un grande interesse a richiamare le donne a loro stesse
            e ai loro primi doveri.</span> Il divorzio che noi facciamo da noi stesse è la fonte
            di ogni devianza. Quando non ci apparteniamo attraverso gusti solidi,
            apparteniamo a tutto. È invece nella solitudine che la verità dispensa le sue
            lezioni e che impariamo a dare il giusto valore a ciò che l’immaginazione ci
            fa sovrastimare. <span class="intellect">Quando sappiamo occuparci in buone letture, senza
            accorgercene, assumiamo un nutrimento solido che innerva anche i nostri
            comportamenti.
            […]
            Coloro che attaccano le donne hanno affermato che l’azione
            dell’intelligenza, che consiste nel valutare un oggetto, fosse di gran lunga
            meno perfetta nelle donne, perché il sentimento che le domina le distrae e le
            trascina. L’attenzione è necessaria, fa nascere la scintilla, per così dire,
            avvicina le idee all’intelligenza, e le mette alla sua portata; ma presso le
            donne le idee si offrono da sole e si dispongono più per sentimento che per
            riflessione; la natura ragiona al posto loro e risparmia loro ogni fatica. Non
            credo dunque che il sentimento nuoccia all’intendimento; fornisce invece
            nuove intelligenze che illuminano, così che le idee si presentano più vive,
            più nitide e più distinte; a riprova di quel che dico, tutte le passioni sono
            eloquenti. Arriviamo alla verità con altrettanta sicurezza attraverso la forza
            e il calore dei sentimenti che attraverso la vastità e la giustezza dei
            ragionamenti, e arriviamo sempre più rapidamente all’obiettivo attraverso i
            primi che attraverso le conoscenze. La persuasione del cuore è superiore a
            quella dell’intelligenza, poiché spesso da essa dipende il nostro
            comportamento; è alla nostra immaginazione e al nostro cuore che la natura
            ha affidato la guida delle nostre azioni e dei suoi movimenti.</span>
            La sensibilità è una disposizione d’animo che è vantaggioso trovare negli
            altri. Senza sensibilità non si può avere né umanità né generosità. Un solo
            sentimento, un solo moto del cuore ha più credito sull’animo di tutte le
            sentenze dei filosofi. La sensibilità soccorre l’intelligenza e serve la virtù.
            Conveniamo sul fatto che la piacevolezza sia propria delle persone che
            hanno questo carattere: le grazie vive e improvvise di cui parla Plutarco
            sono solo per loro. Una dama che è stata un modello di grazia fa da prova a
            questa mia affermazione. Un giorno fu chiesto a un uomo d’ingegno che era
            tra i suoi amici cosa lei facesse e pensasse nella sua vecchiaia. «Non ha mai
            pensato» rispose lui, «si limita a sentire». Tutti coloro che l’hanno
            conosciuta convengono nel dire che fosse la persona più seducente del
            mondo e che i gusti, o meglio le passioni, dominassero la sua
            immaginazione e la sua ragione, tanto che i suoi gusti erano sempre
            giustificati dalla sua ragione e rispettati dagli amici. Nessuno tra quelli che
            l’hanno conosciuta ha mai osato condannarla se non quando ha smesso di
            vederla, perché non aveva mai torto in presenza. Questo prova che nulla è
            così assoluto come la superiorità dell’intelligenza che viene dalla sensibilità
            e dalla forza dell’immaginazione, perché la persuasione ne consegue
            sempre.
            <span class="education">Le donne, normalmente, non devono nulla all’artificio. Perché ritenere
            un male che abbiano un’intelligenza che non costa loro nulla? Noi
            sprechiamo tutte le disposizioni che la natura ha donato loro; cominciamo
            col trascurare la loro educazione; non occupiamo la loro intelligenza con
            nulla di solido, e il cuore ne approfitta; le destiniamo a piacere, e ci
            piacciono solo per le loro grazie o per i loro vizi. Sembra che non siano
            fatte per altro se non per essere uno spettacolo gradevole ai nostri occhi.
            Non pensano dunque ad altro che a coltivare le loro grazie e si lasciano
            facilmente trasportare dall’inclinazione della natura; non si sottraggono
            certo a gusti che non ritengono di aver ricevuto dalla natura per doverli poi
            combattere.</span>
            Ma ciò che è singolare è che, pur formandole per l’amore, ne proibiamo
            loro l’esercizio. Bisognerebbe prender partito: se le destiniamo solo a
            piacere, non proibiamo loro di fare uso delle loro grazie; se le volete
            ragionevoli e spirituali, non abbandonatele quando hanno solo quel tipo di
            merito. Noi invece chiediamo loro un insieme e un misto di queste qualità
            che è difficile da cogliere e ridurre a una giusta misura. <span class="intellect">Chiediamo loro
            intelligenza, ma per nasconderla, bloccarla e impedirle di produrre
            alcunché. Se appena prende un po’ di slancio, subito è richiamata da quel
            che si chiama convenienza.</span> La gloria, che è l’anima e il sostegno di tutte le
            produzioni dell’intelligenza, è loro negata. Si nega alla loro intelligenza
            ogni oggetto, ogni speranza; la si avvilisce e, se posso usare i termini di
            Platone, le si tarpano le ali. C’è anzi da stupirsi che gliene resti ancora.
            Le donne hanno dalla loro parte una grande autorità: Saint-Évremond.
            Quando questi ha voluto offrire un modello di perfezione, non lo ha
            individuato negli uomini.<span class="gender"> «Io credo» dice «meno impossibile trovare nelle
            donne la ragione degli uomini che negli uomini le grazie delle donne.»
            Chiedo agli uomini, da parte di tutto il gentil sesso: che cosa volete da noi?
            Tutti voi desiderate unirvi a persone di valore, con una intelligenza amabile
            e un cuore retto: permettete dunque loro le cose che perfezionano la
            ragione. Volete solo attrattive che favoriscano i piaceri? Non lamentatevi
            allora se le donne estendono un po’ l’uso delle loro grazie.</span>
    </text>
</TEI>
