<?xml version="1.0" encoding="UTF-8"?>
<?xml-model
  href="https://vault.tei-c.org/P5/current/xml/tei/custom/schema/relaxng/tei_all.rng"
  schematypens="http://relaxng.org/ns/structure/1.0"
  type="application/xml"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>
               Nella nebbia
                </title>
                <author>
                Ada Negri
                </author>
                <respStmt>
                    <resp>conversion to TEI-conformant markup</resp>
                    <name>Nicole Liggeri</name>
                </respStmt>
            </titleStmt>
            <editionStmt>
                <edition>DHDK Digital Edition <date>2023</date></edition>
            </editionStmt>
            <publicationStmt>
                <publisher>University of Bologna</publisher>
            </publicationStmt>
            <sourceDesc>
                <biblFull xml:lang="it">
                    <titleStmt>
                        <title>
                        Nella nebbia
                        </title>
                        <author>
                        Ada Negri
                        </author>
                    </titleStmt>
                    <editionStmt>
                        <edition> First Edition <date when="1917">1917</date>
                        </edition>
                    </editionStmt>
                    <publicationStmt>
                        <publisher>Sandron</publisher>
                        <date when="1917">1917</date>
                        <pubPlace>Firenze</pubPlace>
                        <availability>
                        <licence>Copyrigth</licence >
                    </availability>
                    </publicationStmt>
                </biblFull>
            </sourceDesc>
        </fileDesc> 
        <encodingDesc>
            <projectDesc>
                 <p>Basic encoding, capturing information related to main characters and aiming to interpret the texts through concept-like structures. All hyphenation, punctuation, and variant spelling normalized. No formatting or layout information preserved. </p>
            </projectDesc>
            <samplingDecl>
                <p>This text was selected in order to create this digial edition. The sample was chosen on the basis of the topics touched upon in the text.</p>
            </samplingDecl>
            <tagsDecl>
                <namespace name="http://www.tei-c.org/ns/1.0">
                    <tagUsage gi="seg" occurs="12">
                        Used to mark segments of text addressed through @ana to a specific interpretation of the segments themselves.
                    </tagUsage>
                </namespace>
            </tagsDecl>
        </encodingDesc>
        <profileDesc>
            <langUsage>
                <language ident="it">Italian</language>
            </langUsage>
        </profileDesc>
        <xenoData xmlns:rdf="http://www.w3.org/1999/02/22-rdf-syntax-ns#" xmlns:dc="http://purl.org/dc/elements/1.1/" xmlns:cc="http://web.resource.org/cc/" xmlns:owl="http://www.w3.org/2002/07/owl#">
            <rdf:RDF>
                <rdf:Description>
                    <dc:title>Nella nebbia</dc:title>
                   <owl:sameAs rdf:resource="https://www.wikidata.org/wiki/Q3829077"/>
                    <dc:creator>Ada Negri</dc:creator>
                    <owl:sameAs rdf:resource="http://viaf.org/viaf/73891042"/>
                    <dc:date>1917</dc:date>
                </rdf:Description>
            </rdf:RDF>
        </xenoData>
    </teiHeader>

    <text>
    <front>
            <docTitle>
                <titlePart>Réflexions sur les femmes</titlePart>
            </docTitle>
        <interpGrp resp="Nicole Liggeri" type="maintopics">
            <interp xml:id="body">what concerns body, its perception and value</interp>
            <interp xml:id="society">relationship between the self and her comunity</interp>
            <interp xml:id="gender">gender division, binary male-female opposition and their relationship </interp>
            <interp xml:id="mother">A mother and the relationship with her child</interp>
            <interp xml:id="education">value and methods of education</interp>
            <interp xml:id="beauty">beauty as a feminine value</interp>
        </interpGrp>
    </front>
        <body>
            <p>
        Raimonda alzò il bavero del soprabito, <seg xml:id="seg1" ana="#body"> attillato come una fascia sul suo bel
        corpo, di serpentina flessuosità: avvolse intorno al bavero il boa di pelliccia
        fino all’altezza del naso, ficcò le mani nel manicotto, e via, a capo basso,
        fra la nebbia. </seg>
        Così densa, così opaca era la nebbia, che si sarebbe potuta tagliar col
        coltello. Penetrava nella bocca e nelle narici, mozzava il respiro, dava il
        senso dell’asfissia. Vie e case scomparivano, dissolte nell’impalpabile
        massa dei vapori. Atmosfera di sogno. Ma un sogno sinistro, pieno
        d’agguati.
        Si doveva aprirsi il varco a guisa di nuotatori nell’acqua, respingendo la
        potenza d’un elemento. Le carrozze, rarissime, avanzavano adagio, passo
        passo, ombre vaghe e difformi nel grigio, scampanellando dalle sonagliere
        dei cavalli. La coltre spessa e morbida tappava ogni fessura, attutiva ogni
        rumore, mascherava ogni fisionomia.
        Di questo, sovra tutto, era felice Raimonda, che camminava sicura,
        conoscendo così bene la sua via quotidiana dall’ufficio alla casa, che i piedi
        gliel’avrebbero potuta far da sé senza l’aiuto degli occhi. <seg xml:id="seg6" ana="#beauty"> Raimonda aveva
        la parte destra del viso orribilmente sfregiata. A dieci anni, una mala caduta
        sulla brace rovente del caminetto l’aveva ridotta così. Per ironia della sorte
        era cresciuta agile e bellissima di corpo, calda di sangue, chiara nell’animo,
        pronta nei sensi, certo creata per un destino d’amore, se l’atroce mezza
        maschera raggrinzata, paonazza, costringendo anche la bocca ad una
        smorfia grottesca nel riso, non l’avesse deturpata senza rimedio.</seg>
        <seg xml:id="seg2" ana="#society"> Dinanzi all’apparente gaiezza di lei, d’una esuberanza a tratti eccessiva,
        parenti e amici pensavano e dicevano: «Per fortuna è indifferente alla sua
        disgrazia. Pel mostro non esiste la propria mostruosità».</seg>
        S’ingannavano. <seg xml:id="seg4" ana="#mother"> Non forse la madre, alla quale il sesto senso materno
        dava pupille più penetranti;</seg> ma, debole e incerta creatura crepuscolare,
        tentava, illudendosi, di sopire dentro di sé vergogna, dolore, rimorso.
        La verità era questa: tolte le obliose ore del sonno, non un minuto della
        vita di Raimonda era trascorso senza che – nel camminare, nel parlare, nel
        ridere, durante le più gravi e le più semplici occupazioni, sola o fra molti –
        ella non si fosse veduta nell’inesorabilità della sua laidezza, con quei
        terribili occhi in dentro, che non ingannano mai.
        <seg xml:id="seg6.1" ana="#beauty">Per questo, nella propria camera, non teneva specchi.</seg> Per questo, portava
        feltri o cuffiette di paglia d’un’estrema semplicità, che si potessero calcar
        sul capo alla brava, senza aiuto di spilloni; e vi avvolgeva intorno larghe e
        fitte velette a fiorami, le quali tuttavia non riuscivano a nascondere
        compiutamente il segno del fuoco.
        Talvolta, a notte alta, un incubo angoscioso la svegliava di soprassalto,
        col batticuore; ed ella sbarrava nel buio gli occhi ancor ciechi di sonno; e,
        subito, nell’implacabile memoria dei sensi le si scolpiva la visione del
        proprio volto; e pensava, con terrore, la disgraziata, che l’ombra sarebbe
        svanita con la notte, che la luce avrebbe fatto ritorno, e con essa gli sguardi
        pietosi o ironici o stupiti o sfuggenti, sulla sua deformità.
        Vi sono tragedie che afferrano una creatura in piena bellezza, in piena
        felicità, in piena armonia d’azione; e l’incalzano e l’aggirano
        vorticosamente nel loro turbine ruinoso: poi la lasciano, a terra, inerte, uno
        straccio, ma libera: ed ella a poco a poco si riconosce, si ritrova intatta,
        riprende a vivere, a gioire delle forze naturali, a respirare energia e
        speranza, quasi che nulla fosse avvenuto. – Vi è, invece, la tragedia muta,
        sorda, costante, fissa, che ha l’inesorabilità d’un cancro. Non v’è scampo
        contro di essa. Non v’è forza d’oblio che possa dimenticarla, o di dominio
        che possa vincerla.
        In tale stato viveva Raimonda. <seg xml:id="seg2.1" ana="#society"> Non lasciava, tuttavia, trasparire agli
        uomini se non quel ch’era impossibile nascondere: il marchio del viso.</seg>
        Ella si sentiva isolata. Fra il suo fluido e il fluido altrui s’interponeva un
        divieto. Quel divieto la disonorava come una condanna. Dai dodici ai sedici
        anni, alle scuole tecniche, nei gruppi delle compagne non aveva udito che
        bisbigliar d’amore. Pareva che in tutte quelle fanciulle destinate a
        guadagnarsi la vita fra l’odor di muffa dei magazzini o l’odor d’inchiostro
        degli uffici, in tutte quelle adolescenze verdastre ed asprigne come i frutti
        acerbi, non germinasse che il desiderio dell’amore. <seg xml:id="seg5" ana="#education"> Aritmetica, disegno,
        fisica, grammatica, non sembravano in realtà che pretesti inventati dalla
        dura esistenza e dalla volontà dei parenti, per ingannare, per strozzare in
        boccio l’istinto atavico in quelle piccole future femmine, che già davano
        furtivamente un nome ed un corpo al loro bisogno di amare e di sentirsi
        amate.</seg>
        Più tardi, nel laboratorio di macchine e strumenti fotografici, dove
        Raimonda aveva potuto collocarsi in qualità di dattilografa, ella, intorno a
        sé, fra i compagni di lavoro, non aveva veduto che amore, illusione
        d’amore, menzogna d’amore. <seg xml:id="seg3" ana="#gender"> Le commesse, eleganti in abiti tagliati
        sull’ultimo figurino negli scampoli da trenta soldi al metro, colle trecce
        serrate intorno alle tempie secondo la moda, con tacchi altissimi, con ciglia
        e palpebre offese dal bistro, civettavano, nervose, coi giovanotti dello
        studio; oppure trovavan sulla porta, la sera, l’amico pronto per
        accompagnarle.</seg> Le varie correnti si urtavano, sprizzavan scintille nell’urto,
        creando per Raimonda un’irrespirabile atmosfera magnetica. <seg xml:id="seg2.2" ana="#society">La sua
        giovinezza era tagliata fuori da quelle vibrazioni di gioia. Per lei non poteva
        sussistere la legge naturale dell’esistenza. </seg> Lo sapeva. E vi pareva
        rassegnata; ma, in fondo, avvilimento, desiderio insoddisfatto, rancore, le si
        aggrovigliavan dentro come un viluppo di serpi.
        <seg xml:id="seg2.3" ana="#society">Ed era giunta a desiderar d’esser cieca, quasi che la cecità personale
        riuscisse a nasconderla agli occhi altrui: </seg> simile in questo al bambino che,
        celandosi il volto col braccio alzato ad arco, crede di essersi reso invisibile
        ad ognuno. Era giunta a non trovarsi bene che nell’ombra; e sempre avrebbe
        voluto muoversi fra la densa bruma che ravvolgeva quella sera di
        novembre, dandole un senso inatteso e mordente d’agilità, di libertà, di
        sicurezza.
        Un fanale a gas, d’un fosco rosso di piaga nella compagine nebbiosa, le
        indicava lo svolto di via Solferino in via Pontaccio.<seg xml:id="seg3.1" ana="#gender"> Scivolava rasente i
        muri, imbacuccata e felice, quando una voce maschia le susurrò alle spalle:
        «Signorina…».
        Non si volse, continuò la strada, col cuore che le martellava. Nessuno,
        nessuno, fino a quel momento, l’aveva seguita per via.
        «Signorina…»
        L’uomo la seguiva davvero, accordando il passo con quello di lei,
        mormorando altre parole, vuote, incoerenti, dolcissime.</seg> Raimonda le udiva
        per la prima, forse per l’unica volta; e la maschia voce era calda, profonda,
        vellutata, di quelle che agiscono immediatamente sui sensi.
        Con un rapidissimo volger del capo e delle pupille aveva scorta l’alta
        figura d’un giovane, sfumata nella bruma che intorbidava, velandoli, i
        lineamenti del viso. Ah!… Quell’ignoto non l’avrebbe vista in faccia, non
        avrebbe celato il brivido del ribrezzo davanti alla mezza maschera deforme.
        Fitta veletta, fitta nebbia, ora di sogno, nella quale ella pure poteva esser
        bella per un uomo: ora che forse non sarebbe ritornata più!…
        Tacque, lasciò dire, lasciò che l’ignoto le si avvicinasse alle spalle, le si
        serrasse dappresso, tanto da alitarle nel collo il respiro profumato di
        sigaretta.
        «Signorina… Come si chiama?… Non corra tanto. Mi dica il suo nome,
        il suo bel nome. Signorina…»
        Nessuna udibile risposta; ma un consenso pieno di turbamento nel
        silenzio stesso, nel passo un poco rallentato, nell’atto di alzare il manicotto
        fino a celare il mento e la bocca. La nebbia li univa e li divideva nel
        medesimo tempo. Altre fantastiche ombre passavano, larve nere apparenti
        nelle orbite dei fanali, subito inghiottite dall’elemento grigio. <seg xml:id="seg3.2" ana="#gender">Milano era
        un’immensa nave naufragata, ove Raimonda agonizzava in una dolcissima
        agonia: rivelata finalmente a un uomo: finalmente donna: tremante di muta
        felicità: solo temendo che l’ora dell’incantesimo finisse.
        In corso Garibaldi, quando comprese che soli cento passi la separavano
        dalla porta di casa, indugiò in un istante di perplessità, s’appoggiò al muro,
        sempre in silenzio. L’ignoto vide, in quel trepido atto, un invito. Trasse a sé
        la fanciulla pel braccio, cercò, avido, la bocca, senza vederla; e, attraverso
        la veletta, la baciò.</seg>
        Con sua immensa meraviglia, il bacio gli fu reso.
        Ladra d’amore, sì, ella era; e sapeva e godeva d’esserlo, chiudendo in
        quell’attimo l’intera sua vita di donna, accumulando in quell’attimo sogni,
        desideri, brividi, carezze, impeti di dedizione, voluttà di sensazioni, tutta
        l’occulta parte di sé che alla luce spietata del sole non aveva diritto di
        esistere.
        Quando le ingorde labbra lentamente si staccarono, e il lunghissimo
        bacio ebbe fine, l’uomo stupefatto, inebriato, cieco, rimasto intontito sul
        marciapiede, sentì la fanciulla guizzargli di mano con agilità di lucertola, e
        sparir nell’ombra.
        Non tentò di seguirla. A un metro di distanza non sarebbe stato possibile
        riconoscere una persona. La massa fluttuante dei vapori s’addensava
        sempre più, diveniva un corpo quasi solido, benda agli occhi, bavaglio alla
        bocca.
        Ritrovata per virtù di consuetudine la porta della sua casa, infilata a capo
        basso un’umidiccia scala a chiocciola anch’essa invasa di nebbia,
        Raimonda suonò il campanello d’un modesto usciolo bruno. Alla madre
        che, inquieta e premurosa, le aperse, mormorò un frettoloso saluto. Poi, con
        voce rauca: «Stasera non mangio, ho male alla testa, voglio riposare, abbi
        pazienza…». E sgusciò nella sua camera e vi si rinchiuse.
        Nel letto, al buio, colle braccia avvinte sul seno, coi begli occhi sbarrati
        nell’oscurità, rabbrividendo ancora per tutto il corpo sotto l’invisibile
        carezza della maschia voce carnale, rigustando in bocca il sapore dell’unico
        bacio, si raggomitolò, sussultò, si contorse, pregò Iddio che di quell’ora non
        le togliesse mai più la memoria – e pianse, e rise.
    </p>
        </body>
    </text>

</TEI>
